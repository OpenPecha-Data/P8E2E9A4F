/ /sems dpa' chen po nam mkha' 'od zer gyi rnam thar bzhugs so//na mo wa gI shwa ra ya/ dpal ldan bla ma dam pa chos kyi rje rdo rje slob dpon chen po nam mkha' 'od zer gyi
rtogs pa brjod pa dad pa'i lhun po zhes bya ba/ dpal ldan bla ma dam pa sems dpa' chen po de nyid kyi zhabs la gus pas phyag 'tshal lo/ /dge legs gser gyi sa 'dzin rab brjid
pa'i// mgul du thugs rje'i chu 'dzin legs 'khyud nas/ /gzhan phan byang chub sems kyi char rgyun gyis/ /phan bde'i lo thog skyong der mgos phyag 'tshal// gang gi thugs
rje'i zhags pa dkar po yis/ /'gro ba 'di dag legs par drangs ba'i tshul/ /ma lus rgyal bas bskal par brjod gyur kyang / /cha tsam zad par 'gyur ba ga la zhig /de phyir
mkhyen brtse'i gting mtha' 'di tsam zhes// blo dman bdag gis brjod par mi nus kyang // mgon der dad pa'i myu gu rang gzhan la/ /bskyed phyir rnam thar mdo tsam 'dir brjod
bya/ /de yang bdag nyid chen po 'di ni sngon gyi byang sems lo paN 'di lta bu'i rnam par 'phrul pa yin no zhes nyid kyis gsungs pa dang gzhan la grags pa ma thos mod kyi/
mtha' yas pa'i mkhyen rab dang / dmigs pa med pa'i

thugs rje chen po dang / rtag par gzhan la phan pa'i lhag bsam gyi ngang tshul gzhan las ches phul du byung ba sogs kyi yon tan brjod kyis mi lang ba'i byang chub sems dpa'
chen po'i tshul bzung nas bdag cag rnams kyi dpal mgon du byon pa mngon sum gyi tshad mas legs par grub pa nyid do/ /des na sku gsung thugs kyi gsang ba bsam gyis mi khyab
pa ni tha mal pa'i blo yi yul las 'das pas| gdul bya tha mal pa la bstan du mi rung zhing bstan par dka' ba nyid kyis rang rang dang rjes su mthun pa'i sprul pa'i sku
rnams kyis rjes su 'dzin par mdzad do zhes bya ba ni sangs rgyas dang byang chub sems dpa' spyi'i rnam thar yin no/ /rgyu mtshan de lta bas na bdag nyid chen po 'dis kyang
/ bdag cag rnams kyi skal ba dang 'tsham par/ dge slong byang chub sems dpa' rdo rje 'dzin pa chen po'i tshul gyis bstan pa rin po che la bya ba mdzad tshul rags pa rang
gis ji ltar mthong zhing thos pa rnams sgro skur dang bral bar brjod par bya'o/ de yang bdag gis snga mo nas bkod pa'i rnam thar gsol 'debs su byas pa 'di rtsa tshig tu
byas nas bshad par bya ste/'di la mtshan dang sku gsung thugs kyi sgo nas mdor bstan/ don gnyis phun sum tshogs pa'i sgo nas rgyas par bshad/ skyon med sdom gsum rdzogs
pa'i sgo nas don bsdu ba'o//dang po ni/ rgyal ba'i rgyal tshab dam pa chos kyi rje/ /thub bstan nam mkha'i rgyan gyur 'gro ba'i skyabs/ /rmad byung mkhyen brtse bye ba'i
'od zer can// sems dpa' chen po'i zhabs la gsol ba 'debs/ /zhes pa mtshan pelspel

du byas nas yon tan rin po che phul du byung ba rnams nyi ma'i gzugs su bkod nas bstod pa de go sla'o/ /phun tshogs dge legs bye bas bskrun pa'i sku| |zab cing rgya che'i chos
char 'bebs pa'i gsung / /byang chub sems gnyis legs par 'byongs pa'i thugs/ /bla ma'i sku gsung thugs la gsol ba 'debs| zhes pa/ sku skye ba snga ma rnams su tshul khrims
dang bzod pa la sogs pa'i dge legs mtha' yas pas bsgrubs pa'i sku'i yon tan dbang po thams cad yongs su rdzogs la 'tsham zhing / mchu zhing gab pas mthong na mi mthun
pa med pas kun gyi yid 'phrog pa dang chos rnams kyi gnas lugs gang zag dang chos kyi bdag med pas bsdus pa'i stong pa nyid zab mo la gsan sbyong gi gtso bo legs par mdzad
pas stong nyid ston pa la shin tu mkhas shing dgyes la/ rgya che ba sa dang pha rol du phyin pa'i rnam gzhag ston pa/ sa sde lnga dang sdom rnam gnyis/ bka' gdams gzhung
drug sogs la thugs dam dang gzigs rtog 'chad nyan gyi gtso bor mdzad pas dus rtag tu bar ma chad par gsung pa dang / de dag gi don| sems can thams cad la bu gcig pa ltar
gzigs nas/ de dag gi bde ba bsgrub pa dang sdug bsngal sel ba'i bsam sbyor yongs su rdzogs pa'i kun rdzob sems bskyed dang chos thams cad kyi rang bzhin spros pa'i mtha'
thams cad dang bral ba nam mkha'i dkyil ltar gzigs pa'i mnyam gzhag nam mkha' lta bu dang tha snyad 'khrul pa'i ngo bo snang la rang bzhin med pa me long gi gzugs brnyan
bar snang gi 'ja' tshon ltar gzigs pa'i rjes thob sgyu ma lta bu gnyis zung du 'jug pa'i don dam sems bskyed te/ byang chub kyi sems rnam pa

gnyis kyis thugs rgyud legs par 'byor pas na/ sku gsung thugs kyi nyes pa thams cad dang bral zhing yon tan mtha' dag yongs su rdzogs pa'o/ /gnyis pa la rang gis sangs rgyas
kyi chos yongs su rdzogs par mdzad tshul dang / rdzaugs nas bstan pa dang sems can gyi don rgya cher mdzad tshul lo// dang po la/ nges 'byung dang dad pa gtso bor gyur
pa'i yon tan dang / mang du thos pa dang gtong ba gtso bor gyur pa'i yon tan dang / sbyangs pa'i yon tan dang | brtson 'grus gtso bor gyur pa'i yon tan no/ /dang po ni/ gzhon
nu'i dus nas theg chen rigs sad cing / /'khor ba'i bde 'bras chu shing ltar dgongs te/ /bstan la rab byung theg chen gzhung la sbyangs| |dul zhing des pa'i dpal mnga'
khyod la 'dud/ /ces pa stai/ ji skad du mdo sde rgyan las/ blo ldan rnams kyi las dang ni/ /gzhan yang smon lam dag pa dang / /ting nge 'dzin dang dbang 'byor ba'i/ /dbang
gis skye bar 'dod pa yin| |zhes pa ltar byang chub sems pa bsam bzhin du srid par skye ba bzhes pa'i rgyu de dag gang yang rung ba la brten nas/ byang phyogs gangs ri'i
ljongs kyi bstan pa rin po che dang sems can mtha' yas pa'i ched du rnam par dkar ba'i lhag bsam dang rmad du byung ba'i thugs rje chen pos kun nas slangs te/ bod dang
bod chen gnyis su byed pa'i bod chen/ mdo khams kyi sa'i cha/ de la yang mdo stod dang mdo smad gnyis su grags pa las mdo khams stod kyi sa'i cha/ spy-ir sangs rgyas kyi
bstan pas khyab cing / khyad par dpal ldan sa skya pa'i chos dang zang zing gi 'byor pas legs par brgyan pa dpal 'bar dang gtso mdo la

sogs pa'i dge 'dun gyi sde chen po gnas pa dmar khams gon 'jo'i nang tshan| 'phar khang par grags pa'i rus tshan gyi nang du sa pho spre'u'i lo la sku skye ba bzhes te/ lhums
su zhugs ma thag nas kyang / yum la dad pa dang snying rje ngang gis 'phel ba dang / sems rgyud rab tu zhi bar gyur pa la sogs pa'i yon tan gsar du skyes pa lta bu mngal
na bzhugs pa'i tshe yang / sems can dpag tu med pa'i don du 'gyur bar mdzad do/ /sku bltams nas kyang gzhon nu rnams kyi nang na rang bzhin gyis dbang po dul ba dang zhi
ba dang / ngang rgyud 'jam pa dang snyan par smra ba la sogs pa'i yon tan du ma dang ldan pas/ mthong ba dang thos pa kun gyis 'di ni sems dpa' chen po zhig go /zhes gtam
du gleng zhing / gzhon nu nyid nas klog dang yi ge la sogs pa gzhon nu'i rgyusgyu rtsal la slob pa'i tshul bstan pa na yang tshegs chung ngus thugs su chud cing / gzhon
nu gzhan dag ni/ bza' bar bya ba dang bza' bar bya ba ma yin pa tsam la yang rmongs shing / 'phral dang yun du gang phan tsam la yang mig ldongs par gyur te/ rtsed mo
rtse ba'i bsam pa gtso bor 'dzin la/ bkres pa dang skom pa tsam ngo shes kyi chos dang chos ma yin pa'i rnam dbye gang yang mi shes pa'i dus de'i tshe yang / bdag nyid chen
po 'di ni srid pa'i sdug bsngal dang yid mi bde ba rnams lta zhog lus dang longs spyod dang / 'khor dang chab srid la sogs pa srid pa'i phun sum tshogs pa gang zhig skye
bo gzhan chos la goms par rloms pa du ma yang chags zhing zhen la bde ba dang / yid bde ba chen po skye ba'i gnas gyur pa'i bde 'bras mtha' dag kyang byis pa 'drid par
byed pa'i dbu ba dang smig rgyu

dang | dri za'i grong khyer dang / chu shing gi phung po bzhin du snying po med pa dang yid brtan du mi rung ba dang kem pa'i 'bras bu ltar nyes dmigs mtha' yas pa'i 'byung
gnas su gzigs te thar pa mya ngan las 'das pa'i bde ba dam pas thugs 'phrogs pa'i nges 'byung drag po yang dang yang du thugs la 'khrungs nas gzhon nu dgung lo bdun brgyad
las mi mang pa'i dus nyid du khyim nas khyim med par rab tu byung ste/ sangs rgyas bcom ldan 'das kyis legs par gsungs pa'i chos 'dul ba thams cad yod par smra ba'i sde
pa'i nang du zhugs nas mtshan nam mkha' 'od zer zhes bya bar btags te/ sku'i lhun po ngur smrig dri ma med pa'i mtshams sprin gyis mdzes par byas pa'i rgyal ba'i bstan
pa rin po che'i nam mkha' phan bde'i 'od zer gyis khyab par mdzad do/ /de ma thag nas rab tu byung ba rnams kyis bslab par bya ba'i dgag bsgrub gnang gsum gyi bslab gzhi
rnams la legs par sbyangs nas ji ltar thugs su chud pa mtha' dag phyag len la thebs pa'i sgo nas tshus khrims kyi rgya mtsho chen po nyes ltung gi rnyog pas rnam pa kun tu
dben par mdzad cing / rang nyid bstan pa rin po che la zhugs shing nyes pa dang bral ba'i bde ba brnyes pa nyid kyis rkyen byas nas/ mtha' med pa'i sems can 'phral dang
yun gyi bde bas phongs pa dang sdul bsngal brgya phrag gis rtag tu mnar ba'i tshul la dmigs pa med pa'i snying rje chen po yang dang yang du 'khrungs nas/ da ni gzhan phan
byang chub kyi sems la legs par bslab par bya na theg pa chen po'i bsam sbyor bla na med pa rnams ston pa'i gsung rab la thog mar bslab par bya'o snyam du dgongs nas byang
chub

sems dpa'i spyod pa la 'jug pa la thog mar slob gnyer mdzad/ de rjes thun mong min pa'i mngon rtogs kyi rim pa rdzogs par ston pa mngon par rtogs pa'i rgyan 'grel pa don gsal
ba dang bcas pa la thugs sbyong legs par mdzad pas theg chen gyi khams dang dbang po thams cad yongs su brtas par gyur to// de dag gi skabs su nyin par slob gnyer la shin
tu 'grusapas mtshan mo rnal lam du yang de dag gi 'dzin skyong la sogs pa mang du 'byung zhing khyad par sangs rgyas byang sems kyi gzigs snang khyad par can byung tshul
ni/ rgyal sras gzhon nu rgyal yum 'dzin pa'i tshe/ /lhag pa'i lha dang lhag par seng bzang gis| |rnal lam tshul gyis rnal 'byor mchog la sbyar / /byams pas byin rlabs
byams thugs ldan la 'dud/ /ces pa ste/ bdag nyid chen po 'di dgung lo bcu pa tsam gyi dus su/ phar phyin la slob gnyer shin tu 'grus par mdzad pa'i skabs rnams su/ rnal
lam du rgya gar gyi paNDi ta mang po gzigs shing / khyad par slob dpon seng ge bzang po yin zer ba'i paNDi ta sku gzugs ring po nam bza' ngur ser bzhes pa zhig gis las 'bras
dang bsam gtan sgom pa'i man ngag la sogs pa'i chos mang du bstan par rmi ba dang / lhag pa'i lha rje btsun 'jam pa'i dbyangs kyi sku'i snang ba 'ga' re rnal lam du gzigs
pa dang | ri chen po zhig gi ngos la rje btsun byams pa mgon po sku gzugs shin tu che ba zhig gzigs pas rkyen byas nas/ byams pa chen po lhag par 'khrungs te de nyin
par dran pa na phyag dpe'i gzigs 'phro'i dpe cha'i steng du spyan chab mang du 'chor ba la sogs pa shin tu ngo mtshar ba'i mngon par rtogs pa du ma thugs

la 'khrungs te/ da ni dbus gtsang dag pa'i zhing du rings par phyin la chos grwa chen po rnams su dge ba'i bshes gnyen mtshan nyid dang ldan pa du ma las gsung rab rin po che
rnams la legs par bslab par bya'o/ /snyam pa'i thugs kyi 'dun pa dbyar gyi chu bo bzhin du lhag par 'phel bar gyur to/ /gnyis pa ni/ mkhas pa'i 'byung gnas bshad grwa
du ma ru/ /mkhas mchog phul phyin rnams la legs par gtugs/ /mkhas mang dbus su mkhas pa'i go 'phang brnyes/ /mkhas kyang khengs pa kun bral khyod la 'dud/ /ces pa ste| de
nas dgung lo bco lnga tsam gyi dus su/ dbus gtsang du phebs/ thog mar gdan sa chen po rtsertsed thang du bzhugs/ dge ba'i gshes gnyen shAkya bsod nams pa zhes bya ba dang
/ rtsesrtsed thang gi chen po dang / dus phyis gdan sa thilmthil gyi mkhan po mdzad pa'i mkhas pa chen po byang chub sems dpa' mkhar thog pa rgyal mtshan bzang po ba la
sogs pa'i dge ba'i bshes gnyen chen po rnams la/ mngon par rtogs pa'i rgyan gyi 'grel pa 'grel bshad cha lag dang bcas pa rnams dang / rgyas pa'i bstan bcos tshad ma rnam
'grel mkhas pa nor bzang kyi Tika gtso bor byas pa'i sgros dang 'grel pa 'grel bshad de dag gi don bsdus pa bod kyi bsdus pa cha lag dang bcas pa la dang por sbyangs nas
lung dang rigs pa'i dbang phyug chen por gyur cing / gzhan yang byams chos dang dbu ma rigs pa'i tshogs rnams la'ang legs par sbyangs pas mkhas pa'i dbang po du ma 'dus
pa rnams kyi dbus su gzhung lugs kyi don la mi 'jigs pa'i spobs pa thob/ ring por ma thogs par rtsertsed

thang gi slob dpon che ba'i sar phebs slob dpon shAka bsod pa'i grwa tshang gi 'chad nyan pa mdzad/ kun gyi mkhas pa'i nang du legs par bgrangs ba dang rnyed pa dang bkur sti
la sogs pa'i mchod par byed kyang / ring mo zhig nas dul ba dang zhi ba dang des pa'i ngang tshul la legs par goms pas thugs la khengs pa dang rlom pa rdul tsam yang mi
mngal bas mthong thos kun gyis byang chub sems dpa'i nang du legs par bgrangs nas dad pa dang gus pa dang mos pa chen pos bkur sti ches cher rgyas par gyur la/ de ltar
snyan pa dang grags pa dang bstod bkur ji ltar 'phel ba tsam gyis bdag nyid chen po 'di nga rgyal dang khengs pa zhi zhing skyo ba dang nges par 'byung ba dang byams pa dang
/ snying rje dang byang chub sems lhag par 'phel bar gyur to zhes zhal las dngos su thos so// de ltar theg pa thun mong dang thun mong min pa'i lam zab mo rnams kyis
thugs rgyud legs par sbyong ba la brtson zhing / thos pa dang bsam pa dang bsgomssgom pa rnams kyis rang nyid mkhas pa dang btsun pa dang bzang po'i yon tan gyis pha rol
du son par mdzad pa'i ngang nas 'chad pa dang rtsod pa dang / rtsom pa gsum gyis gdul bya'i re ba yongs su bskong bar mdzad pa'i skabs su/ spyir gyi dus kyi dbang gis rgyal
khams mi bde ba mang pos gang zhing / khyad par yar lungsklungs du gong ma grags pa rgyal mtshan gyis khri thog tu phebs ma thag gi dus der rdzing chiphyi dang ma 'chams
pa'i dus gzingszings ches che ba| gong ma nyid kyang khrab gyon bzhin du mtshan mo yang bzhugs dgos pa sogs lo gsum gyi bar du byung ba lta bu 'khor ba spyir dgos

kyi rang mtshang mngon du gyur pa rnams bdag nyid chen po 'di'i nges 'byung dang skyo shas dang snying rje chen po'i me lce'i bud shing gyur te/ yang dang yang du lhag par
'bar bas rkyen byas shing / spyir yang bsnyen par ma rdzogs pa rnams kyi tshangs par spyod pa ni byis pa mig mchi mas gang ba dang 'dra bar dge ba'i phyogs la rdzogs par
spyod mi nus shing bstan pa la zhugs kyang gnad ma rdzogs par bstan pa'i gsang zab mo rnams la spyod pa'i skal ba dang mi ldan cing tshangs par spyod pa'i dpal dang ldan
pa blo gros dpal bzang po ba'i drung du mkhan po zhus te/ mkhan por 'os pa dang slob dpon du 'os pa gnyis dang dge 'dun grangs dang mtshan nyid tshang ba mi mthun pa gnyis
dang bral ba bcu phrag lhag pa'i dbus su bsnyen par rdzogs pa'i sdom pa legs par bzhes te/ rgyal ba'i bstan pa la zhugs la yongs su rdzogs par mdzad do/ /de ltar gyur nas
kyang nyin par chos 'chad pa dang sbyor ba zin thun la sogs pas dus mda' zhing | mtshan mo spyan dmar por song song gi bar du sgron me la gzigs rtog mdzad pa sogs kyi
brtson 'grus shin tu che bar mdzad pa'i skabs shig tu nad yams drag po zhig gis yul phyogs gtses shing / khyad par rang gi grwa pa mang po zhig la 'brum bu dang shol rims
la sogs pa rims nad mang pos yun ring du btab pa na/ bdag nyid chen po 'di ni bdag bas gzhan gces pa'i byang chub kyi sems kyis kun nas blangsbslangs te/ bu gcig pa la ma
yis ji ltar bya ba bzhin du nad g.yog legs par mdzad nas sman sbyin pa dang zas snyod pa dang | rgyu mthun 'dor ba la sogs pa'i sgo nas bsrail ba dang bskyangs

pa dang bsogso ba'i sbyor ba la nyin mtshan du brtson par mdzad kyang / 'ga' zhig tshe'i dus byas kyang 'ga' zhig nad kyis yun ring du mnar ba la brten nas/ bdag nyid chen
po 'di'i byams pa dang snying rje dang byang chub kyi sems lhag par 'phel ba'i rkyen du 'gyur zhing / skyo shas dang nges 'byung gi bskul ma chen por gyur te/ da ni theg
pa chen po'i dge ba'i gshes gnyen yongs su rdzogs pa zhig la brten nas/ thog mar rang rgyud legs par 'dul ba kho na nan tan gyis/ gtso bor bya dgos par 'dug go snyam du dgongs
pa nyin mtshan khor yug tu thugs la 'khrungs par gyur to/ /de nas/ mang thos tshul bzhin bsgrub la thugs gzhol tshe/ /thub dbang skyabs mchog chos rje'i mtshan thos
nas/ /rtag tu ngu yis chos 'phags mtshan thos ltar/ /dpag yas bde ba'i mchog brnyes khyod la 'dud/ /ces pa de ltar bde bar gshegs pa'i gsung rab dri ma med pa mang du gsan
cing mkhas pa'i go 'phang legs par brnyes| rnyed pa dang bkur sti'i dpal phun sum tshogs pa rnams thob tu zin kyang | tshul gnas thos dang bsam ldan pas/ /sgom pa la ni
rab tu sbyor// zhes dang / bzod bya thos pa btsal bar bya/ /de nas nags su gnas par bya// zhes pa la sogs pa dang legs par bstun na/ chos rnams kyi tshig don rags rim khong
du chud pa tsam gyis mi chog gi mdo sngags thams cad lam gyi rim par bsdus nas nyams su blangs te/ spyir 'jig rten phyi ma phan chad kyi don dang | khyad par thar pa
dang thams cad mkhyen pa'i lam du mngon par phyin pa gcig mi dgos kha med du 'dug pas/ da ni de lta bu rdzogs par ston pa'i theg

chen dge ba'i bshes gnyen yongs su dag pa zhig gang na yod pa btsal bar bya'o snyam pa nyin mtshan du thugs la 'khrungs pa'i skabs zhig tu/ spa skong dbon po zhes bya ba/ chos
rje rje btsun red mda' ba'i grwa pa yin pa'i dge bshes phar tshad kyi ston pa dbus gtsang na bzang tshad du byed pa gcig yod pa de dpon slob 'ga' res rje btsun chen po'i
zhabs drung nas dbus phyogs su 'byon rtsis mdzad| de phyir lam byang 'grims byas/ stag tshang rdzong kha na chos rje lo chen thams cad mkhyen pa 'chad nyan dmar ba'i
sgang la bzhugs pa dang 'byalmjal / dang por ston pa bzang pa'i nga rgyal gyis sgro sleng [-] gleng thar thor gtong pa'i zhu spobs byas na'ang / nyi ma 'ga' zung nas / chos
gsung ba dang 'bel gtam mdzad pa'i gsung zer gyi nyi ma bzod par dka' bas blo gros kyi mig long / dad pa'i pad mo rang dbang med par rgyas/ bstod tshig gi dri gsung phyogs
thams cad du khyab par byed pa'i sbyor ba lhur blangs te/ dbus su phebs pas/ sems dpa' chen po 'di dang mjal/ khyod kyis gtsang la byon na| yar byonphyogs na da lta
dge ba'i bshes gnyen khyad par can ci 'dra bzhugs 'dug ces gsungs pas na/ deng sang dpal ldan sa skya na/ rje btsun red mda' ba gzhon nu blo gros zhes bya ba/ yon tan gyis
lus yongs su rdzogs nas 'chad rtsod rtsom pa'i bya bas dus 'da' nas bzhugs te/ de bas kyang gtsang stag tshang rdzong kha na/ lo tsA ba skyabs mchog dpal bzang po zhes
bya ba/ bla ma de'i yang bla ma'i gtso bor 'dzin pa/ mkhas btsun bzang gsum gyi cha la gangs can na 'gran zla dang bral ba/ phyi nang gi gsung rab mtha' dag la blo

gros dang spobs pa yongs su rdzogs pa zhig chos dka' chen bzhi/ rtsa 'jug bslab spyod la sogs pa gsung / deng sang gsang phu las kyang 'chad nyan dmar bar mdzad kyin 'dug pa'i
drung du mar lam phyin nas/ chos kyi rnam grangs thogs gcig legs par thos shing / khyad par bla ma de'i byang chub kyi sems dang des zhing zhi ba'i ngang tshul bzang
pos rang re'i nga rgyal gyi rnyogs pa lhag ma med par zhi bar byas so zhes nga ro drag po dang bcas te bshad pa na/ sngon sku skye dpag tu med pa'i snga rol nas dpon slob
kyi 'brel ba khyad par can sngon du song pa dang / chos kyi rgyal po de'i tshogs gnyis kyi mthu dang / bdag nyid chen po 'di dge ba'i bshes gnyen don du gnyer ba'i 'dun
pa drag po sos ka'i glang po tsha bas shin tu gdung pas chu'i sgra thos pa'am/ char 'dod kyi byi'us 'brug sgra thos pa ltar gyur pa rnams kyi mthus/ ji ltar 'phags pa rtag
tu ngus sems dpa' chen po chos 'phags kyi mtshan thos pa bzhin du/ dpag par dka' ba'i bde ba dang / yid bde ba thugs la 'khrungs par gyur cing / ting nge 'dzin sgo du ma
mngon du gyur pa dang mtshungs pa'i dga' ba dang / dad pa dang / gus pa dang / yon tan la dmigs pa'i yid la byed pa brjod kyis mi lang ba zhig skyes nas da ni rings par
rings par yongs su rdzogs pa'i bshes gnyen de'i drung du 'gro bar bya'i snyam pa kho nas nyin mtshan 'das te zhal zas bzhes pa sogs kyang mi dran pa lta bur gyur to/ /de
tshe tshe 'di'i longs spyod rgya chen rnams| |bstan dang dang po'i yongs 'dzin ched du gtang / /myur du du ma'i 'khor rnams spangs nas ni/ /skyabs mchog mchog tu gus pas
bstain la

'dud| |ces pa ni/ de nas/ dang por khams nas gser dngul sogs kyi yo byad mang po bsnams byon pa rnams/ 'phral gyi yo byad dang / bla ma slob dpon gyi 'bul ba sogs la rgya cher
gtang yang lhag ma rnams yar lungsklungs skor na gser sho len mkhan mang ba'i shugs kyis bed sher btang pa rnams 'phel nas gser zho brgyad cu tsam bstud rgyu yod pa rnams
mgyogs par bsdus te/ de dus ja nag bsul dri ma shin tu bzang po dar ba'i dus yin pas ja dang bsgyur te/ dpal gsang phu ne'u thog dang / bde ba can dang / rtsesrtsed
thang rnams su mang ja legs par bskol| bla ma dang slob dpon 'brel yod rnams la 'bul ba phun sum tshogs pa byas te/ spyir rgyal ba'i bstan pa dar rgyas yun ring du gnas pa
dang / mdo khams sogs su gshegs pa'i bla ma gong ma rnams kyi thugs dgongs rdzogs thabs dang / da lta zhal bzhugs kyi bla ma spyi dang / khyad par chos kyi rgyal po lo
chen stag tshang pa'i sku tshe dang 'phrin las rgyas shing bdag nyid kyi yang bzhed pa mtha' dag mnyes bzhin du bskong pa'i smon lam rgyas par mdzad/ /'phral gyi nam bza'
shin tu bzang ba mang po yod pa rnams kyang 'bul 'gyed la rdzogs par btang / phyin chad/ bla ma de'i drung du phyag rten cung zhig ma gtogs pa/ bdog pa'i dngos po cung zad
kyang med par byas nas bsod snyoms kyi 'tsho ba dang phyag dar khrod kyi gos dang shing drung gi gnas mal la sogs pa 'dod chung chog shes kho na lhur blangs te/ tshe 'di'i
rnyed bkur thams cad la zhen pa gting nas log pa'i sgo nas tshe blos btang gi chos 'ba' zhig bya'o snyam pa mdzad nas/ phyag dpe thogs gcig ma gtogs

gang yang ma lus par mdzad/ phyag dpe rnams lha sa bar du skyel mkhan gcig khrid pa de yang phyir slogarang la ltos pa'i slob bu thams cad kyang 'os pa'i yongs 'dzin gzhan
la legs par sbyar nas bya bral 'ba' zhig la thugs chas nas| gtsang la 'byon pa'i zla rogs dgug pa'i ched du chos 'khor lha sar bzhugs/ jo bo'i drung du phyag mchod dang bskor
ba dang / bzhed pa mthar phyin pa'i gsol ba 'debs pa la brtson par mdzad do/ /de nas ring po ma lon pa na| shangs kyi tshums bde chen gyi gdan sa ba/ bla ma nam mkha'
'od zer zhes bya ba/ chos rje lo chen gyi drung du mi phyed pa'i dad pa legs par thob pa zhig yod pa de dpon slob sum cu tsam lha sa bskor du byon nas/ 'bog khres dang
bcas te/ lha sa'i bar zam na tshur byung pa na/ rje 'di nyid kyis phyi skor mdzad kyin yod pas gzigs te/ 'di snyam du/ da ni kho bo don du gnyer ba'i lam grogs kyi 'gron
po gdon mi za bar byung ngo snyam du dgongs nas rings par rings par byon te/ spyir 'dul ba nas dgon pa ba la sbyar ba'i bslab bya dang / mdo sde nas dge sbyong gi rgyan bcu
bdun gsungs pa'i tha ma gya nom gyi spyod pa la ji ltar gsungs pa lta bu'i 'gron po glo bur ba la bzhin gyi mdangs gsal zhing khro gnyer med la 'dzum pa dang bcas pas
bsu ba dang gtam bya bar gsungs pa dang mthun pa'i nyams len mdzad pa'i steng du/ bla ma don du gnyer ba'i dad pas kun nas blangs te/ dbu zhwa phud nas| drung pa rnams 'dir
phebs sam gsung pa'i bkur bsti chen po mdzad/ gang nas byon pa la sogs pa'i gtam 'dri ba sogs shin tu gus par mdzad na'ang / khong rnam pa jo bo rin po che la

dad pa dang don du gnyer ba'i shugs ha cang drag pos gsung lan 'jal long yang med par myur du sangs rgyas bcom ldan 'das kyi gzugs sku dngos dang dbyer med pa'i drung du byon
nas/ phyag 'tshal ba dang gdung shugs kyis gus pa chen pos ngud mo'i sgra dang bcas pa'i bstod pa gsol ba 'debs pa la sogs pa yun ring du 'gor ba'i bar du yang de rnams
gar 'gro'i zla la byon te/ rdzogs pa'i sangs rgyas la dad pa'i myu gu gong nas gong du 'phel ba'i rkyen gyis kyang | bla ma gang na bzhugs pa'i gtam zhig thos par gyur
snyam pa'i 'dun pa kho na rtse gcig tu 'khrungs par gyur to// de nas ring zhig lon/ 'gron po de dag gi rang rang gi 'dod pa dang dad pa'i shugs rnams kyi rba rlabs drag po
dag cung zad zhi nas rang bzhin du gnas par gyur pa na/ khyed rnam pa gtsang phyogs nas phebs par 'dug pa/ gang nas byon zhes gsungs pa na/ bla ma nam 'od pa des bdag nyid
chen po 'di la mig mi 'dzum par ring zhig gzigs nas/ rang re ba gang don du gnyer ba yin/ gnas gang du byon bzhed pa yin kyang / shin tu thugs bzhed dang don gnyer che
ba'i rnam pa zhig 'dug nged rnams ni gtsang gi g.yas ru shangs dang stag tshang gi phyogs nas yongs pa lags so zhes zhus pa na/ phyag thal mo sbyar te/ de nan ltar thugs
la btags/ chos rje lo tsA ba chen po mkhyen nam zhes gsungs pa na/ bla ma des kyang zhwa mo phud/ los shes/ nged kyi rtsa ba'i bla ma/ deng sang gangs ri'i khrod na 'gran
zla dang bral ba yin no/ /rang re sa der 'byon bzhed par 'dug pa/ nged dpon slob kyis phyag phyi legs par byas nas gdan 'dren pa yin zhes zer bas shin tu mnyes par gyur
to/ /de

nas zhag bdun brgyad kyi bar du khong rnams dang lhan cig bskor ba dang phyag dang mchod pa dang gsol ba gdab pa sogs legs par mdzad nas/ nam bza' sogs 'khur rogs dgos pa rnams
khong gi grwa pa rnams la bcol/ nged rnam gnyis thang skya la 'byon gsung pa na/ de bzhin du byed gsung nas/ gzhan rnams grwa pa la bskur/ 'on kyang rje nyid kyis chos
phyir gyi dka' spyad yin snyam du dgongs nas phyag dpe mda' tshad spo ti che ba gnyis bsnams pa na/ ya tshad nas bla ma des/ gus pa chen pos nan gyis des blangs nas/ rang
re pa dge ba'i bshes gnyen chen por 'dug pa 'di la khres po bkur nas bdag stong par song na sdig shin tu che bar 'gyur ro zhes zhus nas khong pas cung zhig bsnams| de
nas de yang grwa pa rnams kyis nan gyis zhus nas 'khur te/ rim kyis phyi byas nas gtsang du phebs/ lang 'gro stag tshang gi mdar son pa na/ 'chums pa dpon slob kyis/ lung
pa 'di'i phu na bzhugs pas nged kyis phyag phyi ba btong bas der phebs pa zhu nged byin po da lan la shangs la 'gro ring pa gcig bdog go zhes zer nas/ zhang po dge 'dun
zer ba'i dge tshul rgyags pa gcig yod pa phyag phyir btang / phyag dpe thams cad des bragsphres nas khrel po shin tu che ba gcig byas nas phyag phyi byas te/ stag tshang
rdzong khar phebs| de nub sku mdun du zhu ba thongs tsam mdzad pa na/ sang snga mor zhogs ja'i steng du byon gsungs pa byung nas phebs| dar yug bzang po gcig 'jalmjal dar
phul/ zhal mthong ba dang sku la reg pa tsam gyis/ yun ring po nas bsam pa'i don 'grub pa dang / yul gyi tshogs gnyis legs par

rdzogs pa'i mthu dang / gdul bya'i smon lam gyi 'bras bu smin cing dad pa'i mthu phul du byung ba lhag par rgyas pa'i stobs kyis bde ba dang yid bde ba mchog tu rgyas pa ni/
dge slong bsam gtan dang po'i dngos gzhi dang por thob pa tsam 'phags pa mthong lam thob pa tsam du gyur te| 'on kyang shing rta la bdun srid du nam mkha' la 'phags pa'i
tshul ma bstan pa tsam mo/ /de nas de ma thag tu sngar gsan sbyong dang thugs dam ji ltar mdzad da thugs bzhed kyi gtso bo gang yod ces pa la sogs pa'i bka' mchid rgyas
par mdzad pa na/ sngon gyi lo rgyus rnams rgyas par zhus/ gtso bor bde bar gshegs pa'i gsung rab kyi snying po sems 'dul ba'i rim pa nyams len gyi gnad la sgril ba'i thos
bsam yongs su rdzogs pa gcig zhu bar 'dod pas/ brtse ba chen pos rjes su bzung du gsol zhes zhus zhing / gzhan yang mjal ma thag nas sku skye snga ma rnams su dpon slob
kyi 'brel ba yun ring du goms pa'i mthus| brtse sems can gyi pha dang yid du 'ong ba'i bu gnyis lo mang por yul gyi bskal ba'am/ shin tu byams pa'i mdza' bshes bral nas
phan tshun 'ong ba dag bde bar 'phrad pa lta bu'am/ dngos su na/ sngon jo bo chen po dang ston pa rin po che mnga' ris stod du mjal ba bzhin du/ phan tshun du dga' ba'i spyan
mi 'dzums par gzigs pa dang 'phrod cing phan pa'i gtam gyi dpon slob yud tsam yang mi 'bral ba lta bur gyur to/ /de nas rje thams cad mkhyen pa chen po'i gsung gis/
de ltar bde bar gshegs pa'i gsung rab kyi tshig don kun la thos bsam dang / de yang go yul ma lus pa'i nyams len la legs par 'gril ba'i thugs

bzhed ni/ rgyal ba sras bcas kyi lan gcig ma yin par bsngags pa'i lhag bsam dang 'dun pa phul du byung ba yin pas shin tu ngo mtshar| nged kyi chos mang po gcig tshugs nas
zhag gnyis gsum song na'ang / da lan la 'phro gang tshugs kyi mtshams nas gsan pas khyab/ de ring nyid nas legs par gson gsung | zhib kyal bzang pa zhig dang chu gdor la
sogs pa gnang ste/ gdams pa dang rjes su bstan pa mtha' dag gis legs par bskyong bar zhal gyis bzhes so/ /gsum pa la sbyangs pa'i yon tan dang brtson 'grus gtso bor gyur
pa'i yon tan ni/ de las rgyal ba'i gsung rab rab 'byams kyi/ /tshig don mtha' dag dag par thugs chud cing / /tshul bzhin legs sgrub sgrub la skyo med par// legs sbyangs sbyangs
pa'i yon tan brten la 'dud / /ces pa ste/ de'i tshe/ phar phyin dang / mngon pa gong 'og gnyis dang / mdo sde rgyan dang / spyod 'jug dang / dbu ma rtsa 'jug gnyis
dang / rgyud bla ma rnams legs par gsung gi 'dug pa rnams mtha' dag gsan/ gzhung gsar du 'dzin dgos pa 'phral du bzung / gsung chos mtha' dag skyor brjod dang / dge ba'i
bshes gnyen gzhan yang bzang la mang ba 'dug pa rnams dang lhan cig rgal brtag dang 'bel gtam la sogs pas dus mda''da' bar mdzad de/ dga' ba dang rangs pa dang spro ba dang
dad pa dang gus pa gong nas gong du 'phel ba'i dbang gis nyin mtshan gyi bye brag mi phyed pa tsam du gus sbyor dang / rtag sbyor gyi brtson 'grus mdzad pas bla ma mnyes
shing grogs tshangs pa mtshungs par spyod pa dag kyang shin tu ngo

mtshar ba'i dad pa skyes te/ phan tshun gtam du gleng ba thams cad kyang rje 'di nyid kyi yon tan bsngags pa brjod pa nyid du lhur len par gyur to/ /de lta bu'i tshul gyis
lo chen gyis chos 'khor bskor ba'i rtsa ba'i gnas stag tshang rdzong kha dang | chos bar mdzad pa'i gnas rdzong gsar bkra shis sgang dang / rta nag ri khud dang / 'o'u yug
dang / shangs phu'i phub chung la sogs pa rnams gar 'byon du phyag phyir 'bral med du 'byon te/ phyag dpe'i khres po shin tu che ba re bsnams pa/ chos rje lo chen gyis
gzigs nas/ bla ma nam 'od pa de tsam gyi gzigs rtog la ched gnyer mdzad pa shin tu 'or che/ dpe cha'i khres po che drag pas 'o rgyal bar 'dug dpe cha tshan cig nged kyi rta
phang du thong gsung / bla ma'i bka' btsan pas tshan pa re phyag tu phul/ de phyag phyi ba gzhan gyis mthong ba na de dag gis thogs re khur/ 'on kyang de dag gis 'thab
tu byung dogs nas| skabs re nas nga rang gis khres por brags nas 'khur te/ mtshan mor gar sleb kyi lam khar yang mar me re brtsol ba byas nas lta rtog byas/ chos gar gsung
du yang / nyin mo nyan pas dus mda'/ lta rtog byed long mi yong bar 'dug pas/ mtshan mo mig dmar tshag song song gi bar du mar me la ltas/ de ltar lta ba dang nyan pa
sbrags pas de dus kyi blo skyed tsam rgyun du yong na mkhas pa'i mkhas pa yong bar 'dug de'i tshe na so rgan du song bas gnyid kyang ye log mi dgos pa zhig yod ces zhal las
dngos su thos so/ khyad par chos rje lo chen gyis rdzong gsar bkra shis sgang du chos mang du gsung pa gcig gi dus su| khams nas rje 'di nyid la gtad nas yongs pa'i grwa
pa mang po la 'brum nad

phog nad pa bdun tsam dus gcig la byung ba rnams gzhan la mched kyi dogs nas| rdzong gsar nas rgyang grags tsam gyi sa/ 'chad pa'i grog nang du bkar nas de dag gi nad g.yog
mdzad dgos pa byung / de dus chos rje lo chen gyis rtsa she'i TwIkka brtsam/ de brtsam tshar rim gyis dgos su bzhengs nas gzigs rtog mdzad par bzhed pa na/ yig mkhan gzhan
du ye ma brnyed par/ rdzong gsar de nas dpag tshad tsam gyi sa/ lang 'gro phu'i bde chen du yig mkhan zhig la 'chol dgos pa byung nas/ nyin par nyin rangs du chos mang
po rnams gsan/ nyi ma nub mtshams su de ring brtsams tshar ba'i mda' tshad shog re tsam byung ba de phyag tu bsnam nas/ nad pa'i sar byon te/ thug pa re skol nas sbyin pa
dang / sman gtong ba dang / zas snyod pa dang / gos bskon pa dang / gshang gci 'dor ba la sogs rnams legs par mdzad pa na mun rub rting tsam du 'gor/ de nas 'chad pa'i
bye la la mdzad nas/ lang 'gro'i gzhung ded mdzad de/ mgyogs par mdzad byon na yang / bde chen du nam phyed yol tsam la phebs/ de ring gi ma phyi de yig mkhan la gtad khos
bris tshar ba de phyag tu bsnam nas mgyogs par byon pa na/ nad pa'i sar nam langs khar phebs/ yang nad g.yog gi rim pa de gang dgos rnams mdzad/ tsha bzhes kyi rnam pa
tshar ma thag tu/ chos dung yong | mgyogs par 'byon pas gsung chos zin tsam yong ba yun ring du mdzad/ de ltar mdzad pa na/ yig mkhan de mtshan mo sgo 'byed pa'i rtsol bas
sun te bris tshar pa rnams phyi'i rtsibs srubs su bzhag ste/ gnas 'di 'dra na yod pas long las 'bri rgyu yang der zhog ces zer nas de lta bu zla ba gnyis lhag gi bar

du byas pas nad pa rnams kyang legs par gsos/ gsung chos kyang tshig 'bru gcig tu longslong pa ma chagaphyag dpe yang legs par 'grub ces dngos su zhal las thos te/ nges par
brtson 'grus kyi pha rol du phyin pa rdzogs par gdon mi za ba'i rnam thar du snang bas dam pa rnams kyis thos ma thag tu thal mo sbyar zhing 'dud pa'i gnas yin la/ dman
pa rnams kyis ni/ rjes su yi rang ba tsam yang bya bar dka' ste/ rang nyid kyi blo la mi shong ba'i phyir ro// phyis dgung lo drug cu bgrangs pa'i tshe yang mtshan mo mnal
ye mi mdzad par zhabs skor dang thugs dam mdzad pa na/ bdag g-is kyang yun ring po'i bar du phyag phyi byas/ snyugs bud nas/ ma mnyam pas ma mnyam pa yin snyam du sgy-id
lug ste/ lkog 'khris der nyal nas bsdod dgos pa rgyun du byung bas gong gi rnam thar de dag la nges pa gting tshugs pa rnyed do/ /de rnams kyi dus su sbyangs pa'i yon tan
nam bza' chos gos rnam pa gsum byin brlabs chags tsam re dang | gzims chas phying ser gru bzhi gcig la yun ring du brten/ gnas mal yang gad skyibs dang / rtsig ra dang
/ phug pa re tsam la mdzad/ chos 'khor du phebs nas kyang / phug pa byang du grags pa'i gad skyibs la bzhugs gding laba sgo'i rnam pa mdzad de bzhugs/ zhal zas kyang grogs
gzhan rnams thug pa skol bar brtsam pa na/ gsol lhung bsnams te spyod yul gyi grong rnams su bsod snyoms la byon pas phal cher/ tshwa rtsam de ma thag tu brnyed pas/ phebs
pa na grogs kyi thug pa khol ba yong / res 'ga' ni/ sred med dang zar ma'i rtsam pa phye skag gi zur tsam re las ma rnyed pa dang / sha ru nas ma rnyed pa

khang dmar du tshol du byon pa dang / de dus sha ru nas kha tshang pa rgyal mtshan dpal dang | mchog lung nas chu thags pa rgyal mtshan bzang po zhes bya bas rtsam pa gzhong
pa re tsam dang mar dkrog re tsam phul/ bsod snyoms rgyun du byin pas| chos sgrub pa'i mthun rkyen pa yin gsung nas phyis kyang drin gzo mdzad/ de dus skabs gcig tu mar
dkrog bzang po zhig 'bul mkhan byung ba de ma thag tu/ chos rje lo chen gyi gsol ja ba la gtad nas bshos mar sogs la gang 'gro mdzod gsung ba/ gsol ja bas sku mdun du phul
bas/ khong pa la sus phul gsung / bsod snyoms la byon pas 'bul mkhan byung par gda' ba zhus pas rgyun du bsod snyoms mdzad na 'o rgyal/ zhib kyal bzang pa zhig phul gsung
nas gnang bas/ mar dkrog des kyang bla ma'i skor dang sbyar zhes gsung ngo | |mdor na/ rang gi chos yongs su rdzogs pa'i don bsdu ba ni/ de ltar/ 'dren mchog chos rje
rnam gsum gyi/ /lung dang rtogs pa'i bstan pa ma lus pa// rdzogs par rgyal sras khyed kyis legs par bzung / /zla med sras kyi thu bor gyur la 'dud/ /ces pa ste/ g.yas ru
stag tshang gi lo chen skyabs mchog dpal bzang po/ grom pa red mda'i mkhas pa gzhon nu blo gros/ mdo smad tsong kha'i bstan 'dzin blo bzang grags pa ste/ dbus gtsang gi
chos rje rnam gsum du grags pa spyir sangs rgyas kyi bstan pa la ston pa'i bya ba tshul bzhin du mdzad pas| sa gsum na snyan pa'i grags pas khyab pa/ khyad par gnam rtse
ldeng du lhag pa tshul khrims kyi bslab pa gtso bor gyur pa'i chos kyi 'khor lo rmad du byung ba| sngon chad 'jig rten du ma bskor ba zhig legs par bskor bas rgyal ba'i

bstan pa nyi mo ltar mdzad pa'i mkhas pa rnams pa gsum char gyi lung dang rtogs pa'i chos ma lus pa thugs su chud cing / rnyed bskur bsgrub pa gsum gyis mnyes par mdzad pas
sras kyi thu bo dam par gyur te/ bdag nyid chen po 'di gsum char gyi chos rdzogs par shes nas rdzogs pa nyams su len pa ni gon 'jo nam 'od kho na yin no/ /zhes kun gyis
mngon sum du bstod pa dang bsngags pa kho na mdzad par grags so/ /de yang lo chen ji ltar mnyes par mdzad tshul dang de'i gsung rab ji ltar bzung zhing spel tshul ni bshad
cing / 'chad par yang 'gyur la rje gzhan gnyis kyang / lo chen gyis ma gnang bzhin du btsal ba sogs ma yin par/ bka' gnang nas rdzangs te/ zab pa dang rgya che ba'i chos
kyi rnam grangs bsam gyis mi khyab pa gsan cing / rje btsun chen po'i drung du/ dpal ldan sa skya bas/ chos rje mnyes par gyur zhes zhal las thos/ tsong kha pa chen po'i
drung du lo chen zhal bzhugs ring dang / gshegs rjes kyang lan mang du byon te/ mdo sngags kyi gsung rab mtha' dag gsan thun mong ma yin pa'i grub mtha' dang / mdo sngags
kyi lam gyi rim pa'i gnad mtha' dag rdzogs par thugs su chud pas zhi bar gshegs kha'i lo'i bar du/ lugs 'di kho na la sbyangs pa che zhing dgyes la gtso bor mdzad/ zhi
bar gshegs kha'i lo tsam nas/ chos rje lo chen gyi dbu ma'i grub mtha' la lung rigs kyi gtan tshigs mang du gzigs nas de'i bshad pa dang sgrub byed rgyas par mdzad do/ /rdo
rje phreng bas thog drangs pa'i rgyud sde bzhi'i dbang bka' phal che ba ni/ shangs pa kun mkhyen chen po shesarab dpal bzang po'i drung du/ dus phyis gsan te/

rgyas par kho bo'i thob yig na gsal lo/gnyis pa ni/ de ltar rang gi chos yongs su rdzogs nas/ bstan pa dang sems can spyir dgos la bya ba rgya cher mdzad de/ 'di ltar/ khyad
par skyabs mchog yab sras gdung 'tshob cing / /chos kyi rgyal srid kun la mnga' sgyur te// nag phyogs byams pa'i gsung gis 'joms mdzad pa'i/ /rgyal tshab zla med khyod
la snying nas 'dud/ /ces pa ste/ gtso bor dwangs tshugs kyi phyag len dog phyogs nas 'gegs pa/ sings po ming du btags pa tsam yang mi bzhes pa dang | sha skam po la yang
me rung ba mi byed pa dang / tshogs su dbyibs rung la brten pa dang / bla ma dang rten gyi drung du 'chil lham mi bsgo ba sogs pa rnams/ chos rje rnam gsum gyi nang nas kyang
chos rje lo chen gyi phyag len gtso bor mdzad cing | chos 'khor gyi gdan sar ma phebs gong nas kyang / chos rje lo chen gyi nang rten dang phyi rten bzhengs pa dang
/ gtsug lag khang chen mo bzhengs pa sogs kyi do dam thig len mdzad de/ de dag gi ched du byang gi dur khrod du dge bskul la skabs dang skabs su byon cing / de la brten nas/
dus mchod gzhi rten gyi dge rgyu stobs chen 'dzugs pa dang / gtso bo dang tshugs kyi bslab khrims bca' yig 'cha' ba dang / de'i bdag mdzad nas 'phral du chos khrims pa'i
bskau bzhag gdams ra'i do dam/ spyi bsod legs par bcas nas gzhir bzhugs kyi bsod snyoms bgos shing mi 'pher ba thams cad la skal ba khyad med du ster ba'i bka' srol khyad
par yod pa'i dbu mdzad dge ba'i bshes gnyen gang bzang rnams rdzong ba sogs spyi bsod 'cha' ba'i do dam la sogs

pa bya ba las kyi 'khor lo mtha' dag gi khur chen po bzhes pa dang / gtso bor mdo sngags kyi gsung chos nar mar gsungs te/ dgon pa 'di'i che sgres bcom ldan chen mo sogs re
re gnyis ma gtogs mtha' dag 'khor du bsdus shing / chos kyi 'byor pas rtag par bskyangs te/ kun gyis zhabs spyi bor len cing / bka' tshul bzhin bsgrubs pas gdan sa'i tha
snyad ma btags tsam ma btogs/ don legs par 'grub pa/ lo bcu tsam gyi bar du mdzad pa'i skabs nas/ sa mo phag gi dpyid sos bdag gi mkhan po rin po che sengge'i mtshan can
gyi dgongs pa la/ da ni/ lo chen chos kyi rgyal po'i chos kyi rgyal srid khyad par can 'di| skyes bu chen po 'di kho na la gtad par 'os na/ 'di nyid dul ba dang des pa dang
/ dman pa'i sa 'dzin pa la dgyes pas/ rang dgar de'i gsol ba btab na/ phyogs gzhan du bzhud par lta bu'i rkyen du gyur na ni/ ma legs pa chen por 'gyur la/ 'on kyang
bla ma'i bka' la gtso bor mdzad pa gcig 'dug pas| rang re'i tshig la yang dang len mdzad pa srid mod kyi/ de nas kyang shar tsong kha pa chen po'i bka' shog cig gdan drangs
na ci nas kyang gsan par nges snyam du dgongs nas/ 'ug tshang mkhan chen/ tshul khrims dpal bzang pa don de la dbus phyogs su rdzong pa'i thugs thag gcad mtshams/ de bas
kyang thabs mkhas kyi sgyu thabs mdzad na legs pa'i mtshan ma gzigs nas/ thog mar rje nyid bsnyung ba'i tshul cung zad bstan te/ bdag nyid chen po 'di byang chub gling
na sku mtshams dam po la bzhugs pa'i drung du che sgros gsum rdzangs te/ nged na so yang song / khams kyang ma bde bas gdan sa pa gcig mi 'tshol kha med du song

gda' ba/ thugs bzhed med pa la nan gyi zhu thabs ni med/ thugs khur gang dang gang ni da lta nyid nas bsnams kyi yod/ tha snyad btags tsam gcig mdzad pa tsam byung na thugs
la btags par 'dug ces pa'i snyan gsan tshod lta tsam mdzad| de rjes/ tshogs su sku rim gyi chos spyod dbu mdzad la gdan drangs nas zhag shas lon mtshams/ gzhugs gdan gyi
grwa nas blo med gros med du btegs te/ khri khar gdan drangs te/ rnyed pa dang bkur sti dang go 'phang gi tha snyad la mi dgyes pas/ khri kha nyid nas zhu 'bul mang du mdzad
na'angpas bla ma'i bka' ma chog par zhal gyis bzhes/ chos kyi rgyal srid la dbang bskur/ lha dang bcas pa'i 'jig rten mtha' dag gis mnga' gsol/ de nas bzung ste/ lcags
mo phag lo hor zla bcu gnyis pa la/ mkhan po rin po che zhi bar gshegs pa'i bar du gdan rim sbrags te mdzad cing / de nas sa mo lug lo zla ba bzhi pa'i tshes bzhi'i bar
du/ rje nyid kyis mdzad nas/ spyir bstan pa dang sems can/ dgos chos 'khor sgang pa la btogsgtogs pa'i skya ser thams cad/ chos dang zang zing gi 'byor pas legs par bskyangs/
de yang tshar gcad rjes 'dzin gnyis kyi nang nas/ shin tu tshar gcad par 'os pa zhig la'ang / dge rtsa chad/ de tshug ma byed gsung pa kho na la gtso bor mdzad pa'i
byams pa'i 'dul thabs kho na ma btogs/ tshar gcod drag po cung zad kyang mi mdzad pa'i skyong thabs kho nas 'phral gyi bde ba dang / phugs kyi phan pa la bkod pa mdzad
do/ khyad par chos kyi 'byor pas bskyangs tshul ni/ mdo rgyud lam gyi gnad rnams ma lus pa/ /ji bzhin gzigs nas skyo

ngal kun spangs te/ /nyin mtshan kun tu brtse bas 'doms mdzad pa'i/ /bka' drin mtshungs med khyod la gus phyag 'tshal/ /zhes pa ste/ gong du brjod pa ltar/ chos rje rnam gsum
dang / kun mkhyen chen po la sogs pa'i theg chen thun mong min pa'i dge ba'i bshes gnyen mtshad nyid yongs su rdzogs pa rnams yun ring du brten/ rgyal ba'i gsung rab dgongs
'grel dang bcas pa'i glegs bam rnams la nyin mtshan 'khor yug tu gzigs/ de yang gzhan gyi kha 'gram bcog par 'dod pa'i slob gnyer byed lugs kyis gags thug chen mo'i
dus su bslu'o zhes yang yang gsung zhing / rang nyid rang rgyud 'dul ba dang / gzhan gyi sems la gang phan gyi gsan sbyong mdzad lugs kho na mdzad pas/ mtho ris dang thar
pa'i lam la zhugs pa'i skyes bu gsum gyi lam thun mong dang thun mong ma yin pa'i gnad mtha' dag la gzhan gyis mi 'phrogs pa'i rang byan chub/ legs par nyams su bzhes pa'i
myong ba thon/ gnad du bsnun nas gzhan la ston pa'i gsung ngag byang / de'i stobs kyis khams dang dbus dang mnga' ris sogs dang / nye skor gyi dge ba'i bshes gnyen dang
/ dgon pa so so'i mkhan po bla ma sogs don du gnyer ba yang mang rabs su 'byung zhing de rnams la/ rang gis nus na/ nam phyed kyi dus su/ spyan sngar phyin nas/ dbang
dang / lung dang rjes gnang dang dmigs rim lta bu gang zhus na'ang / do nub 'phyis 'dug pas sang byed bya ba lta bu mi gsung bar gang zhus de ma thag tu/ dpe cha la gsung
dgos pa zhig yin na'ang phyag dpe rnyed ma thag tu gsung bar bdag gis lan mang du nyams su myong ngo / /res 'ga' don gnyer ba med pa'i skabs srid

na'ang / chos dung nar mar btang nas/ gang byung la nan tan gyis gsung ba'i chos kyi sbyin pa kho na gtso bor mdzad/ dur khrod nas phebs pa lta bu'i skabs su/ zas dang gos
kyi rnyed pa kha na ma tho ba med pa bzang zhing gya nom pas dge 'dun gyi bsnyen bkur yang yang mdzad pas/ byis pa'i blo can phal mo che dag ni/ de kho nas tshim pa'i gtam
kho na rnam thar gyi gtso bo brjod par byed do/ khyad par bstan pa spyir dgos kyi rgyun la phan pa'i phyag rjes ni/ gdan sar phebs nas lo drug 'gro ba/ chu mo yos la/ gzimgzims
khang bde ba can gyi 'gram gting / de yang phyi ra ka ba nyi shu rtsa gcig gi sa la/ ka ba drug drug btsugs pa'i lha khang mdo phug gnyis/ thab khang skras khang
dang bcas pa mdzad/ lo gsum gyi nang du logs bris tshun chod par grub pa'i nang ma la rgyud sde bzhi'i dkyil 'khor che chung 'dres pa brgya dang bcu bzhi/ dar sham 'og tu
lha tshar gnyis la dkyil 'khor so so'i bla ma brgyud pa/ smad kyi mtshams rnams su/ chos skyong du ma 'dod lha sna tshogs/ phyogs skyong bco lnga dang bcas pa/ lha khang
phyi ma la bla ma'i sku 'dra/ sangs rgyas byangs sems/ lha mo khro bo/ chos skyong rnams kyi zhing khams nyi shu rtsa drug gtso bo so so'i mtha' skor du/ thub pa la gnas
brtan bcu drug 'od dpag med la sangs rgyas so lnga/ sgrol ma la lha mo nyi shu rtsa gcig gzhan phal cher la/ rgyan drug mchog gnyis dang / bod du byon tshad kyi paNDi ta
dang lo tswa bas bskor ba/ de dag gi mthar 'od dpag med stong rtsa du mas bskor ba/ ka ba bcu gnyis po la 'od dpag med kyi sku du ma dang bcas pa mtshon gser shin tu bzang
po'i steng du pra rtsis legs par bsnan

nas| kun gyi yid 'phrog pa mdzad/ grub pa'i tshe chos rje sengge'i mtshan can gyis rab gnas kyi cho ga shin tu rgyas par mdzad pas/ chos dbyings gsung dbang dang | rnam snang
mngon byang gi dkyil 'khor gtso bos me tog bzhes pa sogs/ shin tu ngo mtshar ba'i ltas du ma byung ngo / /de lta bu'i gzhal yas khang de'i dkyil 'khor phal che ba la/
sems dpa' chen po nyid kyis/ dkyil 'khor so so'i mdun du / mchod pa legs par bshams pa'i bdag 'jug brgya rtsa re bzhes/ shing mo sbrul de nas da'i bar du lo re bzhin cho
'phrul gyi zla ba phyed pa'i bar la/ dge 'dun mang na brgya dang bcu grangs/ ji ltar nyung na'ang brgyad cu gya grangs kyis| gsang 'dus 'phags lugs kyi cho ga nyin re tshar
gnyis ma chag pa/ rje nyid kyis rdo rje phreng bas thog drangs pa'i dbang bskur mang du gnang bas 'og min dang shin tu tshul mtshungs pa yin no/ /gzhal yas khang 'di'i
'gram gting nas lo bcu bzhi lon pa shing pho 'brug gi ston dgun/ sle'u chung pa'i dge sbyong bkras tshul ba dpon slob bcu grangs spyan drangs nas/ dpal gsang ba 'dus pa
lha so gnyis kyi gser sku/ gtso bo yab yum rkang gang la sku gser srang phyed 'khor sum cu po rgyab 'dzubmdzub bcungcung med re la sku gser zho re/ rgyags yon sku gser zho
re la dmar zho bcu gsum ma phul nas legs par bzhengs/ kun gyi mig gi bdud rtsi mchog tu gyur/ rten gyi blos longsbslangs / zhal bzhugs ring la ma grub pa bdag la gnyer
du bskos nas/ zhi bar gshegs pa'i lo yang phyi mar legs par grub pa yang rje nyid kyi bdag rkyen las byung ba kho na'o/ /gzhan yang chos rje seng ge'i mtshan

can gyi/ nang rten gser sku jo bo'i sku tshad/ phyi rten byang chen lha mo rnams kyang lo gnyis kyi nang du grub par mdzad pas bstan pa rin po che dang dgon pa 'di'i rgyan
dang mchod pa'i yul du mdzad pa yin no/ /gzhan yang thugs dam thang kha shar tsong kha pa'i sku 'dra chen po gcig dang / chos rje seng ge'i mtshan can gyi sku 'dra chen mo
gcig gis thog drangs pa'i zhing khams ma dang / dkyil 'khor ma che chung 'dres pa sum cu zin pa dang / bu ston rin po che dang tsong kha pa chen po'i bka' 'bum mtha' dag
dang rje btsun chen po'i brtsams chos phyed tsam la sogs pa'i gsung rab mang du bzhengs pa/ dbu rtse chen mo'i gser tog chen mo 'dzugs pa/ dge 'dun gyi dbyar tshul dgun
tshul gyi bdag rkyen/ chos rje seng ge'i mtshan can gyi dus mchod bcu dgu mchod pa'i bdag rkyen/ khyad par bla ma thams cad kyi thugs dgongs pa rdzogs phyir du/ gsang 'dus
bsgrub mchod kyi bdag rkyen la/ dgon pa rang du rtsa nas lnga brgya tsam dang / mar me'i rgyu| snum rin nyis brgya tsam/ gzhan yang glang phu sogs su nas gzhi 'dzugs pa
sogs/ dgon pa'i 'phral gyi nyer mkho dang phugs kyi spyi thes sgo du ma mdzad pas bka' drin shin tu che'o/ /gsum pa la/ skyon gyis ma gos pa'i tshul dang / sdom gsum rdzogs
pa'i tshul lo/ /dang po ni/ mdor na ma rung bdag 'dris yun ring du/ /mdzad pa kun la skyon gyi skabs btsal yang / /chos dang 'gal pa'i mdzad pa rdul tsam gyis// nam
yang gos pa med pa khyod la 'dud/ /ces pa ste ci mdzad legs par mthong

pa'i mos gus gting tshugs pa nang du skyes pa'i stobs kyis dag snang khyad par can dang ldan pa la ni/ skyon yang yon tan du snang ba sogs srid la/ de lta bu'i mos gus dang
dag snang med pa/ chos dang chos min 'byed par mi nus pa'i blun po log lta can la ni/ yon tan yang skyon du snang ba srid pas/ rje nyid kyi bka' drin las/ lam la zhugs pa'i
skyes bu gsum gyi 'jug ldog blang dor bya ba'i gnas kyang shes pa bdag cag lta bus/ bla ma 'di'i sku gsung thugs kyi mdzad pa rnams/ theg chen thun mong dang thun mong
ma yin pa'i gsung rab dang zhus dag byas pa'i tshe/ sku'i mdzad pa so sor thar pa gtso bor mdzad pa la/ tha na sgra ma byas pa'i dngos po 'dor ba tsam mam/ bla gos med
par zhal zas bzhes pa tsam mam/ lag nya dang me reg sogs dngos su lta zhogagazhan la de dang de'i gsung rjen par byon nas byed du 'jug pa tsam mam/ rang dgar bsnyes pa dang
'phres pa'i tshul gyis gcims pa tsam yang ma mthong na/ sde lnga dang bzhis bsdus kyi ltung ba/ rang ming thon pa'i dngos gzhi la zhugs pa lta ga la zhig ste sku'i 'khrul
pa dang bral ba nyid do/ /de bzhin du da lan gyi gsung 'di 'du shes phra mo cung zad bsgyur te gsung byung ngo snyam pa'am gdul bya 'ga' zhig 'dul ba'i dgos par gzigs
te/ dran bzhin du thugs bskyed pa ma gtogs/ rang dgar thugs khros pa'i gsung tshig rtsub tu bgrang ba 'di gsung byung ngo snyam pa'am/ 'phral gyi dmag dang chom rkun gyi
gtam la sogs pa rnams kyang nges 'byung dang skyo shas kyis kun nas slong ba ma btogsgtogs / nyon mongs can gyis bskyed pa'i ngag 'khyal du snang ba tsam yang ma mthong
na/ gdul

bya slu ba'i rdzun dang / phra ma sogs lta ga la zhig ste gsung la skyon gyi go skabs med do/ /de bzhin du da lan gyi sku dang gsung gi rnam thar rig byed 'di ni rang phyogs
la chags pa dang / gzhan phyogs la sdang bas kun nas slang ngo snyam pa'am/ 'di ni nga rgyal dang rlom sems dang dregs pa dang rgyags pa dang bag med pas kun nas slong
ba'i mtshan ma cung zad do snyam pa la sogs pa rnams/ lo mang po'i bar du legs par bltas kyang lan gcig tsam yang ma mthong bas/ thugs kyi 'khrul pa zad pa ste/ mdor na blo
gros dang ldan zhing / gzu bor gnas la/ blun dad med pa zhig gis legs par brtag na/ shes nas dad pa'i mchog thob par gdon mi za bas bstod pa yang 'di nyid phul du byung
ba yin te/ bstod pa brgya lnga bcu pa las/ bcom ldan 'das kyi sku dang ni/ /gsung dang thugs kyi 'phrin las la/ /zhe 'dras gyur pa gang gis kyang / /chos dang ldan par
glags mi rnyed/ /ces gsungs pa bzhin no/ /gnyis pa la gsum las/ so thar sdom pa'i yon tan rdzogs tshul ni/ bstan pa'i rtsa ba tshangs spyod kun gyi mchog/so so thar pa'i
dgag sgrub gnang gsum gyi/ /bslab pa'i gnas la mkhas shing mi 'da' bas/ /dgra bcom 'dul ba 'dzin la gsol ba 'debs/ /zhes pa ste/ so sor thar pa 'di ni| bstan pa'i rtsa ba
yin te/ mdo dang lung las bstan pa'i gnas tshad lo lnga stong la sogs pa gsungs pa thams cad/ 'di'i dge slong gi sdom pa gsar du skye ba yod med kho na la bya dgos pa'i
phyir te/ gzhan du lung rtogs gzhan yod pa tsam gyis byed na/ sdom pa gsum ka dang ldan pa'i skyes chen sku tshe byin gyis

brlabs nas bzhugs pa du ma yod pa'i phyir ro/ /de ltar na phyi nang gi tshangs par spyod pa thams cad kyi mchog tu gyur pa yin te nges par 'byung pa'i tshul khrims yin pa'i
phyir ro/ /don 'di la dgongs nas 'di nyid chos rje rnam gsum gyis rtsal du ston pa bzhin du/ bdag nyid chen po 'dis kyang legs par thugs nyams su bzhes te/ bshad ma thag
pa ltar mi mthun phyogs mtha' dag gis ma gos shing / gso sbyong dang dbyar gnas dang dgag dbye ste/ gzhi gsum gyi phyag len la yang shin tu gces spras su mdzad do/ /mdor
na dgag pa dang sgrub pa dang gnang ba gsum gyis bsdus pa'i bcas mtshams phra mo rnams kyang mdo rtsa ba'i tshig don thugs la legs par mnga' ba'i sgo nas shin tu nges shing
| nges pa de nyid kyi sgo nas bcas pa dang rang bzhin gyi bslab gzhi phra zhing phra ba rnams las kyang ma 'das par thugs nyams su bzhes nas/ mdau rtsa ba'i bshad pa
tshar mang du gnang / bdag gis kyang rgya cher 'grel gyi steng nas tshar gcig thos/ de bzhin du/ chos rje seng ge'i mtshan can bzhugs ring phal cher rab byung bsnyen rdzogs
kyi slob dpon mdzad de/ bu ston rin po che'i las chog chen mo shin tu byang bar rgyun du thugs la bzhugs pa'i sgo nas tshig phyed kyang ma 'khrul bar gsung pas gdul bya
mtha' yas pa'i rgyud la so thar gong 'og rnams legs par bskyed do/ /gshegs rjes mkhan po mdzad nas mkhan po'i bya ba rnams 'khrul pa dang bral bar mdzad pas kyang de bzhin
te/ rje yab sras 'di pa'i phyag len khyad par can 'di rgyus yod nas/ gzhan gyi las gral mthong pa'i tshe/ rang gi bla ma la dad pa mchog tu skye'o/

gnyis pa byang sems sdom pa'i yon tan rdzogs tshul ni/ theg chen brtse ba gzhan phan byang chub sems/ /gsung rab kun gyi snying por legs gzigs nas| |byang sems sdom pa'i yon
tan kun rdzogs pa'i/ /brtse chen rgyal ba'i sras la gsol ba 'debs/ /zhes pa ste/ spyir bla na med pa'i byang chub don du gnyer bas ni/ rang nyid gcig pu zhi bde don du
gnyer ba'i bsam sbyor kho na theg chen lam gyi gegs kyi gtso bor shes nas gzhan phan byang chub kyi sems la skyes bu'i rtsal ci yod kyis 'bad bar bya'o zhes mdo sde dang
rgyud thams cad mgrin gcig tu gsung shing / stong nyid rtogs pa'i shes rab la yang lan gcig ma yin par bsngags mod kyi/ de rdzogs pa'i byang chub dang rgyal ba'i sras po
bskyed pa'i thun mong gi rgyu ma lta bur gsungs la/ theg chen byang chub kyi sems ni/ thun mong ma yin pa'i rgyu pha dang 'dra bar gsungs pas theg chen gyi rtsa ba yin la/
de'i phy-ir gsung rab rin po che mtha' dag gi snying po yin te/ dam chos 'o ma bsrub pa las/ /mar gyi nying khu byung ba yin/ /zhes sogs mang du gsungs mod kyi/ yi ge mang
bas 'jigs pas ma bris so/ /de lta na'ang bdag lta bu'i theg chen par khas 'che ba phal mo che dag ni/ sems bskyed kyi phan yon bsam gyis mi khyab pa mthong zhing dam
bca'i tshig la brgya tshar gtong / sdom pa gsum ldan du rlom sems kyang / lag len la sbyor ba'i tshe/ sems can mtha' dag la pha mar shes nas drin du gzo ba dang / rang gces
'dzin bor nas gzhan don la 'jug pa lta zhogatshe 'di'i pha ma'i 'dod don khyad par can zhig dang / rang gi 'dod don phra mo zhig 'doms pa dang / gcig byas na

gcig 'chor bar mthong ba'i tshe/ rang gi 'dod don kho na la 'jug par myong ba dang | mngon sum gyis yang yang grub la/ bdag nyid chen po 'di ni/ rang nyid kyi rnyed pa dang
bkur sti dang / che thabs dang / grags pa dang / tshigs su bcad pa thams cad skyug pa'i zas bzhin du gzigs te/ sems can gzhan gyi phan pa dang bde ba'i ched du/ sku dang
srog dang longs spyod thams cad ltos med du gtong ba legs par goms pas/ gong du brjod pa ltar/ nad pa la sogs pa'i sdug bsngal can gyi sdug bsngal sel ba'i ched du/ gzhan
mang po'i nad g.yog yang dang yang du mdzad pa dang / dge ldan du chos don du gnyer ba'i zha'o khur nas chos rar khrid pa rgyun du mdzad pa dang / rtsesrtsed thang dang
/ lha sa la sogs par khrims gcod pas/ dbu la rgyug pa rgyab pas rgyug pa dum bu mang por chag pa lan mang du byung ba rnams la de ma thag tu blo sbyong bsgoms te/ thugs
rgyud 'khrug pa tsam yang ma mdzad pa dang / gzhan yang / sku gsung thugs kyi spyod pa thams cad gzhan rgyud la zhe sdang skye ba'i rkyen du song na/ spyir zhe sdang lta
bu'i sdig pa med pa dang / dgos byang sems la zhe sdang skyes na dge rtsa mang du chad par gsungs pa rnams gzigs te/ gzhan rgyud kyi nyon mongs bsrung ba la gtso bor mdzad
pa sogs te/ 'gro ba rnams la gdol pa'i phru gu bzhin/ / rgyags dang nga rgyal dregs pa spangs nas ni/ /rigs btsun pa mi nye du'i tshogs bzhin du/ /rjes su mthun pa sgrub
cing spyad par bgyi/ /zhes smon lam bdun cu pa las gsungs pa/ ji lta ba bzhin mdzad do/ /mdor na byang chub sems dpa'i sde snod kyi ma mo byang sa dang / mdo sde rgyan
dang / bslab btus dang / spyod

'jug la sogs pa la gzhon nu nyid nas sbyangs shing legs par goms pas/ nam mkha'i snying po'i mdo dang / byang sa nas gsungs pa'i byang sems kyi rtsa ltung dang | sbom po dang
/ nyon mongs can dang / de min gyi nyes byas la sogs pa'i bcas mtshams la mkhas pa'i phul du phyin zhing / ji ltar bshad pa'i mtshams las nam yang ma 'das par mdzad pas/
byang sems kyi sdom pa'i yon tan mtha' dag yongs su rdzogs pa yin no/ /gsang sngags sdom pa'i yon tan rdzogs tshul ni/ skal bzang skye bo'i 'jug ngogs bla na med// zab
mo rdo rje theg pa'i dga' ston gyis/ /rang gzhan rtag tu bde la 'god mdzad pa'i/ /rdo rje 'dzin pa'i mchog la gus phyag 'tshal/ /ces pa ste/ rdo rje theg pa ni/ gsang sngags
spyod pa'i tshul 'byung ba/ /de bas kyang ni dkon pa ste/ /zhes u dum wa ra'i me tog las sangs rgyas 'jig rten du 'byon pa dkon zhing / de bas kyang gsang sngags 'jig
rten du 'byung ba dkon te/ mar me mdzad nas shAka thub kyi bar gyi sangs rgyas gzhan gyis ma gsungs par sgron gsal sogs nas bshad pa ltar shin tu rnyed dka' ba dang / gang
gis sems can mnyam med don/ /mya ngan mi 'da' byed par nus/ /zhes pa ltar spyi don che ba dang / mdo sngags so so'i lam gyi 'tshang brgya ba 'dod pa'i phyogs la yang
/ don gcig na yang ma rmongs dang / /zhes sogs ltar gdul bya shin tu dbang rnon gyi chos su bshad pa dang / mdo sde'i phyogs rkyang pas 'tshang rgya ba mi srid kyi/ sngags
kyi lam gnon dgos par mang du gsungs pa rnams ni don la gnas pa ste rgyu mtshan du ma'i sgo nas skal ba mchog dang ldan pa'i skye bo'i 'jug ngogs zla med pa yin la/

gsang sngags rgyud sde bzhi pa'i bya rgyud la chu dang cod pan gyi dbang dang / spyod rgyud la de gnyis kyi steng du rdo rje dril bu dang / ming gi dbang dang / rnal 'byor
rgyud la rig pa'i dbang lnga po de'i steng du rdo rje slob dpon gyi dbang rjes gnang dang bcas pa dang / thun mong ba ming tsam gyi gsang dbang dang / bla med la de dag gi
steng du thun mong min pa'i gsang dbang dang / shes rab ye shes dang bzhi pa ste/ dbang bzhi yongs su rdzogs pa dang / de dag gi lam gyi rtsa ba dam tshig dang sdom pa
ste/ bya spyod la mi dge bcu spong ba dang / byang sems kyi sdom pa thun mong ma yin pa tsam dang / rnal 'byor rgyud las/ /rigs lnga'i sdom bzung gi zlog phyogs bcu bzhi
la bzhag pa'i rtsa ltung bcu bzhi dang bla med la bla med rang gi rgyud nas bshad pa slob dpon dpa' bos bsdus pa ltar gyi rtsa ltung bcu bzhi sbom po brgyad dang bcas pa
rnams dang / lam gyi ngo bo bya rgyud la lha drug gi rnal 'byor| spyod rgyud la phyi nang gi bzlas brjod yan lag bzhi ldan/ rnal 'byor rgyud la dang po sbyor ba'i dang /
dkyil 'khor rgyal mchog dang | las rgyal mchog gi ting 'dzin te/ ting nge 'dzin gsum mam/ bsdu na mtshan bcas mtshan med kyi rnal 'byor gnyis dang / bla med la bskyed rim
dang rdzogs rim ste/ rim gnyis cha lag dang bcas pa rnams kyi rang bzhin thugs su chud nas nyams su bzhes shing / brtse bas nyin dang mtshan du 'doms pas/ rdo rje theg pa'i
lam gyi gnas skabs dang / mthar thug gi bde ba la 'god par mdzad pa'i sgo nas rdo rje 'dzin pa'i mchog dpal ldan rdo rje 'chang dang dbyer med par bzhugs pa ste/ sngar
bshad pa ltar gsang 'dus 'phags lugs kyi sgrub mchod stobs che

la rgyun ring ba dang / bskyed rdzogs bshad sgrub mtha' yas shing / gzhis khaka rin spungs pa'i bdag rkyen la brten/ rje 'di nyid kyi thugs rtsol legs par mdzad pas 'khor lo
bde mchog lU hi pa'i mngon rtogs rgyas pa'i steng nas sgrub mchod dge 'dun mang pos zhag mang por sgrub pa'i rgyun chags pa la sogs pa rdo rje theg pa'i dga' ston gyi dngos
dang brgyud pa'i gdul bya thams cad tshims par mdzad pas kyang bka' drin mtshungs pa med do/ /de ltar bka' drin dran pa'i sgo nas sgo gsum gus pas rnam pa thams cad
du phyag byas nas/ lanyan lag bdun pa'i lhag ma mdor bsdus te brjod pa ni/ mchod pa kun 'bul sdig pa mtha' dag bshags/ /dge la yid rangs gsol ba rnam gnyis 'debs/ /dge tshogs
ma lus mtha' med 'gro ba'i phyir/ /bla med byang chub mchog tu bdag bsngo'o/ /zhes pa ste/ phyi'i mchod pa chu bzhi nyer spyod rol mo 'dod yon lnga rin chen bdun/ bkra
shis brgyad/ bum pa bzang po dang / namna bza' 'dod 'jo'i ba la sogs pa/ nang gi mchod pa sha lnga bdud rtsi lnga sbyangs rtogs sbar bas byin gyis rlabs pa/ gsang pa'i
mchod pa bde ba chen po/ de kho na nyid kyi mchod pa/ bde ba de nyid stong pa dang / lhag par sbyar ba ste/ mchod pa thams cad 'bul zhing rang gzhan gyi sdig pa thun mong
ba dang thun mong ma yin pa mtha' dag stobs bzhi dang bden chen gyi rang bzhin du gshegs| rang gzhan skye 'phags kun gyi dge rtsa kun la shin tu dga' bas yid rangs/ chos
kyi 'khor lo bskor ba dang mya ngan las mi 'da' bar bzhugs pa'i gsol ba gnyis legs par 'debs/ rang gzhan gyi dge tshogs thams

cad bsngo rgyur byas/ ched du bya ba nam mkha'i mtha' dang tshad med du mnyam pa'i sems can gyi don du bsngo ba tshangs pa brgya byin sogs lta zhog nyan rang gi byang chub
tu yang mi bsngo bar bla med byang chub mchog zung 'jug rdo rje 'chang gi go 'phang thob phyir du bsngo bar bgyi'o/ /de ltar rgyu la gtso bor dmigs nas rgyu phal pa mchog
tu bsgyur bar byed pa'i sems pa 'dun pa dang mtshungs par ldan pa ni bsngo ba yin la gtso bor 'bras bu la dmigs nas 'bras bu khyad par can la re ba 'cha' ba'i 'dun pa dang
mtshungs par ldan pa ni smon lam yin pas/ 'dir dngos kyi bya ba'i nus pas dngos kyi 'bras bu khyad pa ba thob par smon pa ni/ dge legs kun gyi 'byung gnas bla ma la/ /dge
ba'i sems kyis cung zad bstod bgyis pa'i/ /dge ba 'di yis 'gro ba ma lus kun/ /dge ba'i bshes kyis rjes su 'dzin par shog /ces pa ste/ 'brom ston pa'i gsung las/ skyon
che 'grib dang chung 'grib thams cad bla ma la brtain nas 'grib/ yon tan che skye chung skye thams cad bla ma la brten nas skye'o/ /zhes gsungs pa ni mdo sde dang rgyud
sde dang / man ngag dang bstan bcos thams cad kyi dgongs pa phyogs gcig tu bsdus pa'i phyir legs pa thams cad kyi rtsa ba ni bla ma kho na yin pas de la dngos po thams cad
kyis rnam pa thams cad du bstod par 'os mod kyi da ltar gyi gdul bya tshig nyung ngu la lhag par mos shing snyan ngag dang sdeb sbyor dang tshig gi rgyan la sogs pa go
bar mi nus pa dag gi ngor byas nas bdag nyid chen po 'di'i yon tan gyi rgya mtsho chen po gting mtha' med pa'i nang nas chu'i thigs pa tsam zhig

blang ste blun po dag gis kyang go bde bar cung zad bstod pa byas pa'i dge ba'i mthu las 'gro ba thams cad gtan gyi mdun ma'i bdag rkyen gyi gtso bo theg pa chen po'i dge ba'i
bshen gnyen 'di'am 'di dang tshul mtshungs pa bdag gis skye ba dang tshe rabs thams cad du mnyes bzhin du rjes su 'dzin par gyur cigargyal ba kun gyi mkhyen brtse gcig
bsdus shing / /rgyal ba'i ring lugs mtha' dag legs bzung bas/ /rgyal ba gnyis pa chos rje rnam gsum gyi/ /rgyal tshab dam par gyur pa'i bstan 'dzin ni/ /bod chen mdo khams
stod pa gon 'jo'i rigs| |dka' bcu 'dzin pa nam mkha' 'od zer zhes/ /byang phyogs 'di na nyi zla lta bur grags/ khyad par byang sems lam la gtsor mdzad pas/ /byang sems
nam 'od pa zhes kun la gsal/ /kye ho bdag ni sngon byas skal ba bzang | |theg chen dge ba'i bshes kyi mchog gyur pa/ /bdag nyid chen po 'di yi dgyes bzhin du/ /bstan la
zhugs ma thag nas rjes su bzung / /sgo gsum gus pa kun gyis mnyes pa bsgrubs/ /phyi nang gsung rab kun gyi bshad pa dang | |gsang sngags rgyud sde bzhi yi dbang bka' dang
/ /smon 'jug sdom pa'i cho ga dri med dang / /mdo sngags lam zab kun gyi man ngag thob// bstan la ci nus spel ba'i gnang ba bstsal/ /ci gsung legs par bsgrub pa'i bsam
sbyor byas| |dgongs pa phal cher legs par rdzogs sam snyam// da dung 'bad pa kun gyis nyin mtshan du/ /spyir dgos bla ma'i dgongs pa rdzogs bya'i phyir// sgo gsum dal ba
med par brtson byas nas/ /bla ma'i byin rlabs rtag tu 'jug pa dang | |spyir dgos bstan pa ches cher spel ba dang / /'gro kun phan bde'i

dpal la 'god pa gsum/ /phan tshun 'gran pa bzhin du 'phel gyur cig /ces dpal ldan bla ma dam pa nam mkha' 'od zer gyi rtogs pa brjod pa dad pa'i lhun po zhes bya ba rje 'di
nyid kyi bka' drin gyis legs par bskyangs pa'i dge slong lo tsA ba shes rab rin chen rgyan mtshan dpal bzang pos na tshod ldan zhes bya ba shing mo phag gi lo'i tha skar
zla ba'i dkar phyogs bcu bzhi'i nyin byang mu tig gi mtsho 'gram du grub pa'o// //mangga laM bha wantu/ /shubhaM//

